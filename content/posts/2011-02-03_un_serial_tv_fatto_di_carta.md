---
title: "Un serial tv fatto di carta"
date: 2011-02-03
tags: [libri]
---

J.A.S.T è un avvincente racconto che ha come caratteristica quella di essere strutturato e narrato come una serial televisivo. Una spy tale suddivisa in tre volumi racchiusi in un bellissimo cofanetto e formata da 9 episodi della durata di circa 40 minuti ciascuno.
Un esperimento narrativo ben riuscito, la cui forza sta sia nella formula, sia nei contenuti narrati.
Dall’Afghanistan al Libano, da New York a Boston, da Roma a Bologna spaziando dagli anni 80 fino al nuovo millennio. Chi ha letto la “triologia sporca dell’Italia” di Sarasso (Confine di stato, settanta e United we stand) ritroverà gli elementi caratterizzanti di quella storia: inseguimenti, sparatorie, stragi, spie, imbrogli e naturalmente segreti di stato.

In J.A.S.T il filo conduttore del romanzo è un intrigo internazionale che riguarda il furto di alcuni importanti documenti che non dovrebbero neanche esistere e invece sono conservati in una base militare del New Jersey che si intervalla con dei flashback nei quali viene raccontato il passato dei quattro agenti segreti protagonisti della storia.

In attesa di una nuova stagione di J.A.S.T o di una trasposizione in formato televiso [qui](http://www.archive.org/download/TabulaRasa23.11.2010/231110tabularasa.mp3) c’è il link all’intervista che [Sarasso](http://confinedistato.blogspot.com/) ha rilasciato alla bellissima trasmissione [Tabula rasa](https://www.facebook.com/pages/Tabula-rasa-879/113319025399142) in onda su [Radio Onda Rossa](http://www.ondarossa.info/) il lunedì alle 21.